# Working Group

Nejaktivní členové naší komunity, kteří přinášejí hodnotu tím, že něco reálně tvoří nebo spravují.

Working Group nemá žádné rozhodovací pravomoce (kromě sebe-hodnocení viz níže), ale dlouhodobě aktivní členové se můžou stát členy [Councilu](./council).

## Srovnání [Council](/komunita/council/) × Working Group

| | Council | Working Group |
| ---: | --- | --- |
| **Náplň** | Rozhodování | Práce |
| **Motivace** | Vnitřní | Vnitřní + Finanční |
| **Benefit** | Prestiž | Možnost povýšení |
| **Síla hlasu** | Odpovídající přínosu | Odpovídající přínosu |
| **Posouzení** | 12 epoch | 3 epochy | 
| **Vznik členství** | >2.5% / 12 epoch | otevřené, nutný souhlas WG |
| **Přechodné období<br/>pro nové členy** | není | 3 epochy nemohou rozdávat GIVE |
| **Zánik členství** | <2.5% / 12 epoch | <2.5% / 3 epochy |

## Úkoly Working Group

* Práce na [našich událostech](/udalosti/) nebo [projektech či službách](/projekty/)
* Moderace [komunikačních kanálů](/komunita/komunikacni-kanaly/)
* Rozvíjení [nástrojů a dokumentace](/komunita/nastroje/)

## Epochy

Veškerá práce a její hodnocení probíhá po tzv. epochách. V našem případě je epocha přesně 30 dní (1 měsíc).

## Hodnocení přínosu

Přínos každého člena Working Group si rozhodují společným konsensem všichni členové, pomocí nástroje [Coordinape](https://coordinape.com/). Tento konsenzuální výsledek potom slouží jako základ pro získání finančního ohodnocení (viz níže), případně pro členství v Councilu.

V rámci každé epochy má každý člen možnost prezentovat svoje příspěvky (contributions) a případně rozdat body za přínos ostatním. Každou epochu má každý k dispozici 100 GIVE bodů, které může rozdat podle svého uvážení lidem, kteří podle něj mají největší přínos.

- [Gwei.cz Working Group @ Coordinape](https://app.coordinape.com/circles/4139)

## Finanční motivace

Členové Working Group získávají za svoji práci finanční ohodnocení, a to každou epochu, podle poměru získaných GIVE bodů (viz. "Hodnocení přínosu" výše).

V současné době se členům přerozděluje $500 měsíčně.

Příklad: Pepa získal 100 GIVE bodů z celkově rozdaných 1000 GIVE bodů (tj. 10%). To znamená že dostane $50 (10%).

## Noví členové

Členem Working Group se může stát kdokoliv, kdo pro komunitu něco hodnotného tvoří nebo spravuje (pokud s tím aktuální členové nemají problém).

Pro nové členy platí 3-měsíční přechodné období, během níž můžou GIVE body získávat, ale nikoliv rozdávat.

## Zánik členství

Členství ve Working Group automaticky zaniká, pokud člen získal za poslední 3 epochy méně než 2.5% z celkově rozdaných GIVE bodů.